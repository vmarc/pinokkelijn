<?xml version="1.0" encoding="UTF-8"?>
<productie id="1985a" jaar="1985" titel="Antigone">

  <korte-beschrijving>
    Herneming van dit stuk uit het seizoen 1981-1982.
    Tragedie van Jean Anouilh in een regie van Stan Milbou.
  </korte-beschrijving>

  <beschrijving>
    <p>
    </p>
  </beschrijving>

  <opvoeringen>
    <opvoering>25 januari 1985</opvoering>
    <opvoering>5 opvoeringen</opvoering>
  </opvoeringen>

  <plaats>Gildenhuis ; De Bijster; 2 schoolvoorstellingen</plaats>

  <acteurs>
    <acteur rol="ANTIGONE" naam="Mieke Moons">dochter van Oedipus</acteur>
    <acteur rol="KREOON" naam="Gerbrand Van Soom">koning van Thebe</acteur>
    <acteur rol="HAIMOON" naam="Herman Jacobs">verloofde van Antigone, zoon van Kreoon</acteur>
    <acteur rol="ISMENE" naam="Yolande Verbeeck">zuster van Antigone</acteur>
    <acteur rol="DE DOOD" naam="Carla Mennes"/>
    <acteur rol="VERTELLER" naam="Stan Milbou"/>
  </acteurs>

  <taken>
    <taak beschrijving="Regie">
      <naam>Stan Milbou</naam>
    </taak>
    <taak beschrijving="Techniek">
      <naam>Francis Theuns</naam>
      <naam>Cit Peeters</naam>
      <naam>Ivo Nijs</naam>
      <naam>Kristin Verbeeck</naam>
    </taak>
    <taak beschrijving="Choreografisch advies">
      <naam>*C. Calberson</naam>
    </taak>
    <taak beschrijving="Auteur">
      <naam>*Jean Anouilh</naam>
    </taak>
    <taak beschrijving="Vertaling">
      <naam>*Joris Diels</naam>
    </taak>
  </taken>


  <tekst>
    <H2>Inhoud</H2>

    <p>
      Het verhaal van Antigone is al zeer oud. Het is een
      onderdeel van de Griekse Oedipuslegende en wellicht het
      meest bekend door de tragedie van de beroemde treurspel-dichter
      Sofokles, uit de 5de eeuw voor Christus.
    </p>

    <p>
      Oedipus, koning van Thebe, heeft zijn vader vermoord om
      met zijn moeder te kunnen trouwen. Deze schanddaad legt een
      vloek op zijn nageslacht: zijn zonen Polyneikes en Eteokles
      en zijn dochters Ismene en Antigone.
    </p>

    <p>
      Na de dood van hun vader raken de twee zonen in onmin. Polyneikes
      zoekt steun bij een vijandelijk leger en trekt daarmee op tegen
      zijn vaderstad. De vijanden worden verslagen na een verwoed
      gevecht waarin Polyneikes en Eteokles elkaar doden. Nu wordt
      hun oom Kreoon koning van Thebe. Om staatsredenen voelt hij zich
      verplicht om Eteokles, de held, eervol te laten begraven en de
      verrader Polyneikes deze laatste eer te ontzeggen. Volgens het Griekse
      geloof kan een dode geen erger kwaad overkomen dan niet begraven
      te worden: hem werd de toegang tot de onderwereld ontzegd en
      rusteloos moest hij blijven rondzwerven. Het was dan ook voor eenieder
      een heilige plicht een dode te begraven; wie het niet deed
      zondigde.
    </p>

    <p>
      Daarom besluit Antigone het volgens haar zo goddeloze bevel van
      Kreoon te overtreden en haar broer de laatste eer te bewijzen. Als
      Kreoon verneemt dat Polyneikes begraven is, laat hij Antigone
      levend in een rotsgraf opsluiten. Zij pleegt zelfmoord en haar
      verloofde Haimoon, zoon van Kreoon, volgt haar vrijwillig in de dood.
    </p>
  </tekst>


  <tekst>
    <H2>Antigone en Jean Anouilh</H2>

    <p>
      Jean Anouilh (Bordeaux 1910), Frans toneelauteur, heeft met zijn
      omvangrijk oeuvre niet weinig bijgedragen tot de bloei van het Franse
      toneel na de tweede wereldoorlog. Bekende werken zijn o.m. Le Bal des
      Voleurs (1932), Le Voyageur sans bagage (1936), L'Alouette (1953),
      Becket ou l'Honneur de Dieu (1959), maar vooral Antigone (1943).
    </p>

    <p>
      Anouilh heeft het gegeven van Sofokles vrij trouw gevolgd, maar
      zijn thematiek is anders. Bij Sofokles is het conflict tussen Kreoon
      en Antigone van religieuze aard. De tegenstelling tussen de
      goddelijke wetten en de menselijke wetten is onoverbrugbaar en
      door hun onwrikbare houding vallen Kreoon en Antigone ten prooi aan
      het noodlot. Bij Anouilh is dat anders: Kreoon houdt van Antigone
      en is best bereid haar te redden. Zijn belang is louter politiek en
      als zij tot een noodzakelijk compromis bereid is zal haar niets
      gebeuren. Maar Antigone weigert. Zij wil geen geluk dat gekocht
      moet worden met een opoffering van haar idealen. Kreoon kan
      uiteindelijk niets anders dan haar te laten sterven.
    </p>

    <p>
      In de sobere versie van Stan Milbou valt vooral op, hoe aktueel
      en menselijk deze problematiek is. Ondanks haar eerbiedwaardig
      verleden heeft Antigone voor ons nog niets van haar aantrekkingskracht
      verloren.
    </p>

    <p>
      (fragment uit "Het Geweten" 1 dec 1984)
    </p>
  </tekst>


  <tekst>
    <H2>De regisseur over het stuk</H2>

    <p>
      Het verhaal - dat is klassiek - is erg eenvoudig, zeg
      maar onbelangrijk; het is vervangbaar. Het gaat niet
      om de concrete situatie van Antigone, maar om wat
      Elckerlyc overkomt: wie ben ik? waar sta ik? wat doe ik?
    </p>

    <p>
      Ieder komt eens voor de vraag: zeg ik JA of zeg ik
      NEEN? Je kan er niet omheen, je moet; en het kan dat
      je betaalt met je dood.
    </p>
  </tekst>

  <fotos>
  </fotos>
</productie>
