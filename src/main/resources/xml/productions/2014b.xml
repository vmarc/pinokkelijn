<?xml version="1.0" encoding="UTF-8"?>
<productie id="2014b" jaar="2014" titel="A Marriage Proposal">

  <korte-beschrijving>
    De Engelse versie van de eenakter "De driftkoppen" van Anton Tsjechov.
  </korte-beschrijving>

  <beschrijving>
    <p>In augustus trokken Pinokkelijn en <a href="http://www.eja.be">EJA</a> (jeugdtheater uit Wildert) naar het
      Fringe-theaterfestival
      in Edinburgh. Pinokkelijn speelde daar "A Marriage Proposal", de Engelse versie van de eenakter "De driftkoppen"
      van Anton Tsjechov.
    </p>
    <p>
      Dit is een hilarisch stukje, over een buurman die de hand van de dochter komt vragen.
    </p>

    <img class="centered" src="../../images/fringe1.jpg" width="400" height="400" alt="Fringe"/>
  </beschrijving>

  <opvoeringen>
  </opvoeringen>

  <plaats>Fringe festival, Schotland</plaats>

  <acteurs>
    <acteur rol="vader" naam="Paul Ruys"/>
    <acteur rol="dochter" naam="Lieve Frateur"/>
    <acteur rol="dochter" naam="Gilberte Verbeeck"/>
    <acteur rol="buurman" naam="Cit Peeters"/>
    <acteur rol="buurman" naam="Philippe Damen"/>
  </acteurs>

  <taken>
    <taak beschrijving="Regie">
      <naam>Cit Peeters</naam>
    </taak>
  </taken>

  <tekst>

    <p>
      EJA speelde "Robin Hood".
    </p>

    <p>
      Kristin Verbeeck, voorzitter van Pinokkelijn, schreef een verslag over het internationale avontuur:
    </p>

    <h2>Hoe het begon: Bart had a dream</h2>

    <p>
      Het begon allemaal met een “gek idee” van Bart Van Spaendonk.
    </p>
    <p>
      Enkele jaren geleden was hij toevallig in Edinburgh tijdens het jaarlijkse Fringe-theaterfestival. Iedereen die
      iets op een
      podium wil doen – theater, jeugdtoneel, dans, muziek, cabaret, stand-up comedy - kan daaraan deelnemen, er zijn
      geen
      beperkingen en het is ook geen wedstrijd. Dus waarom wij niet?
    </p>
    <p>
      Om de 40ste verjaardag van zowel EJA als Pinokkelijn te vieren?
    </p>
    <p>
      EJA was direct enthousiast, en er was niet veel nodig om ook Pinokkelijn over de streep te trekken. EJA zou Robin
      Hood spelen
      (hun productie van 2013) en Pinokkelijn zou een of meer stukjes kiezen uit de reeks eenakters van Tsjechov, die we
      wilden
      opvoeren in maart. Door de ziekte en het overlijden van Fannie moesten we op zoek naar iets anders, en dat werd
      dan
      "A Marriage Proposal" van Tsjechov dat we vroeger al hadden opgevoerd onder de titel "De driftkoppen". Er zijn
      maar drie
      rollen in dat stuk, maar er waren ook niet zoveel kandidaten om mee te gaan. Cit zorgde voor de
      bewerking/vertaling en de
      regie, en we zouden afwisselend spelen met een dubbele cast: Pol – Lieve – Cit en Pol – Gilberte – Philippe.
    </p>

    <h2>Het Fringe-festival</h2>

    <p>
      Fringe, ontstaan aan de rand van een officieel festival, is uitgegroeid tot een mega-evenement dat drie weken
      duurt en heel
      de stad overspoelt. Er zijn meer dan 200 gelegenheidszaaltjes, elke dag zijn er zo’n 1500 voorstellingen. Er komen
      groepen
      uit heel de wereld. Elke groep die zich inschrijft huurt een locatie, krijgt publiciteit op de website en in het
      officiële
      programmaboek en moet verder zelf zorgen dat er volk in de zaal zit. Volk trekken kan door de stad in te gaan, op
      te vallen
      en flyers uit te delen. De organisatie is heel strak: iedereen krijgt 1 uur om op te bouwen, te spelen en op te
      ruimen.
    </p>
    <p>
      Pinokkelijn speelt in een omgebouwde kerk in het stadscentrum. Het ziet er leuk uit: zwarte doeken, en een vlakke
      vloer met
      tribunes in een U-vorm. Er zijn 150 zitjes. Verder is het nogal primitief, met een kiekentrapje naar de
      "technische controlekamer"
      en een "kleedkamer" zonder tafel, stoelen of water. Buiten is er wel een bar met terras.
    </p>
    <p>
      We vragen ons af of er veel volk zal zijn: een kaartje kost meer dan 10 pond! Maar we leren al gauw dat de volle
      prijs zelden
      betaald wordt.
    </p>

    <h2>In Edinburgh</h2>

    <p>
      Donderdag 8 augustus arriveren we met de bus in Edinburgh. Bart gaat met Lu van EJA en Kristin naar het kantoor om
      aan te melden,
      de anderen gaan de straat al op om te flyeren. Lieve heeft bruidssluiers gemaakt, en een paar borden met onze
      affiche. We gaan
      als bruidsstoet door de straten.
    </p>
    <p>
      's Nachts krijgen we tijd voor een technische repetitie van half 11 tot 4u: licht afstellen, lichtstanden
      doornemen en opslaan,
      repeteren. We zitten nog met een probleem: we hebben een tafeltje en een paar stoelen nodig op de set, en dachten
      dat we dat wel
      in de zaal zouden vinden. Niet dus! Gelukkig helpt EJA ons uit de nood met een paar kartonnen dozen van hun decor.
    </p>

    <h2>En nu spelen!</h2>

    <p>
      Vrijdag 9 augustus is het de grote dag van de première. In de voormiddag gaan we naar de vertoning van EJA. Buiten
      de supporters
      zijn er nog een tiental andere bezoekers. Alles gaat goed, EJA is heel content.
    </p>
    <p>
      Onze voorstelling begint om 22.10u. We hebben 60 man in de zaal, de EJA-mensen maar ook heel wat anderen die voor
      Tsjechov komen.
    </p>
    <p>
      De opvoering met Pol (Stephan), Philippe (Iwan) en Gilberte (Natalja) is een succes. Het publiek lacht vanaf het
      begin en is heel
      enthousiast. Het stuk duurt maar 25 minuten, en daarna bieden we iedereen een glaasje vodka aan. Het wordt een
      gezellige boel,
      er zijn Amerikanen en Zwitsers. We krijgen veel felicitaties. Pol kreeg de opmerking dat het leuk was dat er ook
      eens oudere
      mensen meedoen! Sommigen kunnen niet geloven dat wij amateurs zijn. Dat gaan we natuurlijk nog vieren in de bar.
    </p>
    <p>
      Zaterdag 10 augustus vertrekt EJA na hun voorstelling op uitstap naar Loch Ness. Philippe, die al goed met EJA
      verbroederd is,
      gaat mee. Vanavond spelen we immers met de bezetting Pol, Cit en Lieve. Er zit toch weer meer dan 30 man in de
      zaal! De
      persverantwoordelijke, die er de vorige dag ook was, is er terug en heeft haar vrienden bij.
    </p>
    <p>
      Alles verloopt weer goed en het publiek amuseert zich, en iedereen blijft napraten met de vodka. Dat was een goed
      idee:
      oorspronkelijk wilden we gratis vodka geven om volk te trekken, maar het is vooral een kans om contact te hebben
      met het
      publiek. Helaas, om 11 uur moeten we buiten.
    </p>
    <p>
      De twee voorstellingen zijn heel verschillend hoewel de regie hetzelfde is. De eerste is heel hilarisch: het grote
      verschil
      tussen Philippe en Gilberte, zowel qua leeftijd als qua “formaat” werkt erg verrassend. Er zit ook heel veel vaart
      in.
    </p>
    <p>
      De tweede voorstelling is klassieker, door de leeftijd en het verschil in temperament: Cit ziet er eerder uit als
      een
      aristocratische Tsjechovfiguur, spreekt bedachtzaam, Lieve is minder hard als Natalja. Sommige nuances komen hier
      beter tot hun recht.
      We zijn heel tevreden. Alle grapjes hebben gewerkt. Er waren natuurlijk wel wat schoonheidsfouten, maar niemand
      heeft die opgemerkt!
    </p>

    <h2>De andere voorstellingen</h2>

    <p>
      Wij hebben allen een "company pass" waarmee we gratis andere voorstellingen kunnen bezoeken, en daar maken we
      gretig
      gebruik van. Fringe is een theaterlabo, waar experimenten uitgetest worden. Er zijn heel veel jongeren: van
      beginnende groepen,
      middelbare scholen, theateropleidingen, universiteiten.
    </p>
    <p>
      Klassieke stukken en repertoirestukken zijn er ook, veel Shakespeare natuurlijk, en die worden in een compacte
      vorm
      gepresenteerd. Alles mag immers maar een uur duren.
    </p>
    <p>
      En hier eindigt het Schotse avontuur. Pinokkelijn en EJA hebben bewezen dat ze een onbekend publiek kunnen boeien,
      zelfs in een vreemde taal. Het was een fantastische belevenis en zoals altijd hadden de afwezigen ongelijk.
    </p>
    <p>
      Kristin.
    </p>
  </tekst>

  <fotos>
    <!--
      <foto id="2013-001" web="false" fotograaf="Marijke Bisschops">
        <personen>
        </personen>
      </foto>
    -->
  </fotos>
</productie>
