<?xml version="1.0" encoding="UTF-8"?>
<productie id="2016" jaar="2016" titel="'Over de schadelijkheid van tabak' en 'De mantel'">

  <korte-beschrijving>
    Twee tragikomische pareltjes uit de Russische literatuur.
  </korte-beschrijving>

  <beschrijving>
    <p>
      <b>"Over de schadelijkheid van tabak"</b>, van Anton Tsjechov.
    </p>

    <p>
      De heer Iwan Njoechin moet een voordracht houden over de schadelijkheid van tabak.
      Maar het wordt al vlug duidelijk dat hij daar helemaal geen zin in heeft, en dat
      hij gestuurd is door zijn vrouw. Omdat zij niet in de buurt is, maakt hij van de
      gelegenheid gebruik om zijn hart te luchten en springt hij van de hak op de tak.
      Wat hij vertelt over zijn gezinsleven is zo triestig dat het lachwekkend wordt.
      Hij verlangt zo naar de vrijheid! Maar er is geen ontsnappen aan.
    </p>

    <p>
      <b>"De Mantel"</b>, van Nicolaj Gogol, toont de lotgevallen van een klein, onbeduidend ambtenaartje
      met de bizarre naam Akakij Akakijevitsj. Zijn oude, tot op de draad versleten overjas biedt geen bescherming
      tegen de Petersburgse winterkou, zodat hij zich ondanks zijn magere portemonnee een nieuwe mantel moet
      aanschaffen. Maar dan nemen de gebeurtenissen een loop die Akakij niet meer onder controle heeft.
    </p>

    <p>
      Jan Wils was al sinds lange tijd geboeid door dit intrigerende verhaal en maakte er samen met de spelersploeg
      een toneelbewerking van.
    </p>
  </beschrijving>

  <opvoeringen>
    <opvoering>Vrijdag 15 april 2016 20:30u</opvoering>
    <opvoering>Zaterdag 16 april 2016 20:30u</opvoering>
    <opvoering>Vrijdag 22 april 2016 20:30u</opvoering>
    <opvoering>Zaterdag 23 april 2016 20:30u</opvoering>
  </opvoeringen>

  <plaats>Gildenhuis, Stationsstraat 59 Essen</plaats>

  <acteurs>
    <acteur rol="Akakij Akakijevitsj" naam="Jan Meeusen"/>
    <acteur rol="Anderen" naam="Chris De Rijck"/>
    <acteur rol="" naam="Kristin Verbeeck"/>
    <acteur rol="" naam="Erica Van Loon"/>
    <acteur rol="" naam="Kristien de Waal"/>
    <acteur rol="" naam="Magalie Keustermans"/>
    <acteur rol="Njoechin/Tsjechov" naam="Paul Ruys"/>
  </acteurs>

  <taken>
    <taak beschrijving="Regie De Mantel">
      <naam>Jan Wils</naam>
    </taak>
    <taak beschrijving="Regie Over de schadelijkheid van tabak">
      <naam>Cit Peeters</naam>
    </taak>
    <taak beschrijving="Licht">
      <naam>Marc Vergouwen</naam>
    </taak>
    <taak beschrijving="Geluid">
      <naam>Jan Wils</naam>
      <naam>Jörg Seifert</naam>
      <naam>Bart Van Spaendonk</naam>
    </taak>
    <taak beschrijving="Technische assistentie">
      <naam>Kristin Verbeeck</naam>
      <naam>Luc Brosens</naam>
      <naam>Cit Peeters</naam>
      <naam>René Fret</naam>
    </taak>
    <taak beschrijving="Affiche">
      <naam>Kristien de Waal</naam>
    </taak>
  </taken>

  <tekst>

    <h2>Jan Wils over "De mantel"</h2>

    <p>
      <i>"Niets is zonder fouten in deze wereld, op het verhaal ’De overjas’ van Gogol na."
        <br/>
        (J.M.A. Biesheuvel)
      </i>
    </p>

    <p>
      "De mantel" van Nikolaj Gogol (1809-1852) wordt door velen beschouwd als zijn
      beste werk of als een meesterwerk van het proza. Het is de laatste in de rij van de
      zogenaamde Peterburgse vertellingen waartoe o.a. ook de schitterende verhalen
      "Dagboek van een krankzinnige", "De neus", "De kales" behoren.
    </p>

    <p>
      "De mantel" van 1842 beroert de lezer van vandaag nog steeds zeer sterk en
      wie het verhaal leest of erover schrijft is meestal sneller klaar met de korte inhoud
      dan met de uiteenlopende interpretaties. Vooral het einde, waar het verhaal moeiteloos
      en alsof het de normaalste zaak ter wereld is, overgaat van het realistische in het
      fantastische, was aanleiding tot vele discussies.
    </p>

    <p>
      Bij het verschijnen van "De mantel" werd het in de eerste plaats beschouwd
      als een verhaal met een sociale boodschap. Gogol geeft al te eenduidige interpretaties
      van ons leven echter geen kans. Dit doet hij door de voortdurende afwisseling van
      elementen als spot, mededogen, bizarre logica en de mix van het realistische en het fantastische.
    </p>

    <p>
      Wij worden achtergelaten met een indruk dat niet alleen Petersburg maar heel het
      bestaan onzeker en fantastisch is en waar de grens tussen werkelijk en onwerkelijk
      voortdurend uitgewist wordt. Geplaatst in zulk een atmosfeer wordt het kwetsbare
      en onzekere leven van Akakij Akakijevitsj niet slechts een realistisch verhaal
      over een "ambtenaar van laagste rang" maar ook een beeld van de mens in
      het algemeen in een wereld waar ongekende krachten een spel met hem spelen.
    </p>

    <p>
      Gogol toont ons in "De mantel" zijn meesterschap. Ondanks de verschillende
      typisch Gogoliaanse, verrukkelijk-nutteloze uitweidingen en de karikaturale trekken
      van Akakij bezorgt de schrijver ons een sterk gevoel van medelijden met de kleine ambtenaar.
    </p>

    <p>
      Een dramatisering van het verhaal laat niet toe de enorme rijkdom van de tekst volledig
      tot zijn recht te laten komen. Maar evenwel bevat "De mantel" alle elementen
      die het verlangen er een toneelvoorstelling mee op te bouwen onweerstaanbaar maken.
    </p>

    <h2>Over de schadelijkheid van tabak</h2>

    <p>
      Anton Pavlovitsj Tsjechov (1860-1904) kreeg grote bekendheid als schrijver van korte verhalen
      en toneelwerk. Zijn personages trachten zich te ontworstelen aan hun saaie en uitzichtloze
      bestaan, zoals ook in deze monoloog uit 1902.
    </p>
  </tekst>

  <fotos>
    <!--
      <foto id="2013-001" web="false" fotograaf="Marijke Bisschops">
        <personen>
        </personen>
      </foto>
    -->
  </fotos>
</productie>
